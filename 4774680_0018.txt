-9—

significari potest. Ad Diodorum enim, unum ex amicis oratoris, qui familiaritatem simulantes a
partibus Polyclis stabant, orator transgreditur in tertia parte orationis ξ 10. 14, neque ex oratione
ipsa cognoscere possumus, num tantas in priore parte orationis partes egerit nomine ejus nun-
quam nominato, quantas in altera; deiude verbis aut de Diodoro aut de nuntio dictis est lacuna,
et verba desunt, quibus aut Diodorus aut nuntius inducitur.

Alii verba ἐνοχλεῖ, ἐποιήσατο, ἔλεγε in pluralem ita mutanda censent, ut verba ad socios,
in quos orator invehitur, referantur: ἐνοχλεῖτε ἐποιήσασθε, ἐλέγετε. Cui mutationi nihil obstat,
praesertim cum nonnullis orationis locis sit probata ξ 3 εἴπατε, ξ 7 ὑπερείδετε, ξ 8 ἐλέγετε,
ἓ 16 ἐλέγετε, ubi codices praebent singularem εἰπάτω, ὑπερεῖδε, ἔλεγε, ἔλεγε. Nil igitur impedit,
quominus verba in pluralem mutentur, ut oratio continuetur in opprobriis in amicos perfidos
faciendis per verba ἐνοχλεῖτε et ἐλέγετε. Sed Buermanni conjectura, qua locum corruptissimum
e suo ingenio sanare studet, non est probanda. Primum verba ἐπιχειρεῖτε ἐνοχλεῖν non quadrant
ad nexum sententiarum, cum socii oratori turbas re vera fecerint, neque ἐπιχειρεῖτε ἐνοχλεῖν
sed ἐνοχλεῖτε sit scribendum. Deinde verbum τοιούτους, non florentibus graecis literis, sed po-
sterioribus temporibus est usitatum, quibus orat-ionem esse scriptam Buermannus non satis
demonstravit. Concedendum tamen Buermanno est verbum καίτοι esse offensioni, cum nostro
loco enuntiatum per verbum καίτοι non antecedentibus opponatur, sed oratio in calumniis enarrandis
porro tractetur. Quid sibi velit particula καίτοι non facile apparet? Ac verbum quidem καίτοι
a librariis saepe scriptum esse pro καί μοι constat inter omnes⁶¹), velut X. 14, ubi καίτοι libris

traditum a Marklando Turicensibus et Cobeto assentientibus mutatum est in καί μοι ἀνάγνωθι τὸν
νόμον. Quare legendum hoc quoque loco censeo pro καίτοι - καί μοι. καί μοι οὕτως ἐνοχλεῖτε

„ac mihi tantas facitis turbas⁶·‚ qua facillima conjectura probata per adjectum dativum ad <verbum
ἐνοχλεῖτε et constructio usitata verbi servatur, et bene omnia cohaerent. In subsequentibus
verbis maxime offendunt verba περὶ πλείονος ποιεῖσθαι - δοκεῖν κήδεσθαι - κατειπεῖν, quae
nexui sententiarum oppugnant. Socii malevoli multa oratori maledixerunt non palam, sed absenti.
Oratori igitur non consulunt, sed consulere videntur, cum criminationibus et maledictis sodalem
cumulent. Quem ad sensum exprimendum verborum ordo ita mutandus est fortasse: ὥστε περὶ
πλείονος ἐποιήσασθε δοκεῖν ἐμοῦ κήδεσθαι ἢ κήδεσθαι, καὶ μᾶλλον ἐμοῦ κατεὶπετε.

Sequuntur tum calumniae ipsae, quarum tamen partem modo sese esse commemoraturum
affirmat orator. In proximis verbis affert causas, cur omnes amicorum criminationes enumerare
sibi displiceat. Cum aegre ferens verba maledica percepta vereatur, ne per easdem calumnias
repetitas apud socios —- ex Marklandi et Kirchneri (ἐλέγετε) emendationibus ὅ τι ἐλέγετε κατ’ ἐμοῦ,
ταύτὰ λέξαιμι pro κατ’ ἐμοῦ ταῦτα δόξαιμι, quae verba sine interpunctione codex X praebet ⁵²) —
eos omni culpa liberet, modo dicere eas vult, quas amici dixerunt in ludibrium ipsorum, non
in oratoris contumeliam. Quod amici dicebant oratorem cum ipsis invitis habere consuetudinem
et ipsis minime lubentibus Eleusina esse profectum, magnam perfidiam ostenderunt, cum palam
pro amico haberent et absentem criminarentur. Socii debebant aut desinere maledicere oratori
aut eo familiariter non uti, idque quidem palam amicitia renuntiata. Quod ue facerent, ob
causas certas, fortasse ob divitias, veriti sunt. Atqui orator intelligere non potuit, cur familiari-
tatem suam aspernarentur, cur animus familiarium sibi esset infensus. Sequor Scheibii conjecturam
in altera Lysiae editione expressam καὶ μὴν οὐδὲν αὐτὸς ἐξεῦρον. Orator enim amicis nec

 

⁵¹) Kirchner, a. a. Ο. p. 5. ⁵²) Lampros, Hermes, XI.
2

